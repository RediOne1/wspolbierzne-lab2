Zadanie 2.
(Nowy) Termin wykonania: 10.05.2015

Należy uaktualnić swoje symulatory działania przedsiębiorstwa w związku z  jego modernizacją i reorganizacją pracy.

W firmie zakupiono pewną ilość maszyn dodających i maszyn mnożących.
Maszyn jest mniej niż pracowników.
Wszystkie zadania  muszą być wykonywane na maszynach.
Zadania umieszczane są na liście zadań w postaci częściowo wypełnionych rekordów o następujących polach:
argument_1
operator
argument_2
pole_na_wynik
Pracownik pobiera cały rekord z listy zadań, a następnie wykonuje zadanie na maszynie odpowiedniego typu dla zadanego operatora.
Instrukcja obsługi maszyny:
Pracownik umieszcza rekord z zadaniem do wykonania w maszynie,
następnie wciska przycisk uruchamiający maszynę .
(Uwaga: Maszyna mnożąca wymaga jednoczesnego wciśnięcia dwóch przycisków, rozstawionych w taki sposób że potrzebni są do tego dwaj pracownicy w tym samym czasie.)
Maszyna przez pewien krótki czas wykonuje zadaną operację i umieszcza wynik w polu pole_na_wynik.
Pracownik może wtedy odebrać rekord z wynikiem i przenieść go do magazynu.
Z pewnym małym prawdopodobieństwem, maszyna może się zepsuć w trakcie wykonywania zadania. Wtedy pracownik musi zabrać swój rekord z zadaniem i wykonać je na innej maszynie a do zepsutej maszyny przychodzi pracownik serwisowy (jeden w całej firmie) i ją naprawia przez pewien czas. 
Zaprogramować  pracowników tak aby, mimo wprowadzonych reform, nie doszło do blokady pracy przesiębiorstwa.

Oczywiście, parametry takie jak liczba maszyn, czas działania maszyny, prawdopodobieństwo uszkodzenia, czas naprawy, należy dorzucić do pliku konfiguracyjnego, obok pozostałych parametrów.
